<?xml version="1.0" encoding="utf-8"?>
<!-- generator="Joomla! - Open Source Content Management" -->
<rss version="2.0" xmlns:atom="http://www.w3.org/2005/Atom">
	<channel>
		<title>Full Gospel Believers' Church, Hawassa</title>
		<description><![CDATA[]]></description>
		<link>https://localhost/hfgcc/hfgc/index.php</link>
		<lastBuildDate>Tue, 23 Sep 2025 19:12:41 +0000</lastBuildDate>
		<generator>Joomla! - Open Source Content Management</generator>
		<atom:link rel="self" type="application/rss+xml" href="https://localhost/hfgcc/hfgc/hfgcc/hfgc/index.php?format=feed&amp;type=rss"/>
		<language>en-gb</language>
		<item>
			<title>የቤተክርስቲያኒቱ አጭር ታሪክ</title>
			<link>https://localhost/hfgcc/hfgc/index.php/2-full-gospel-believers-church-hawassa/84-welcome-to-full-gospel-believers-church-hawassa</link>
			<guid isPermaLink="true">https://localhost/hfgcc/hfgc/index.php/2-full-gospel-believers-church-hawassa/84-welcome-to-full-gospel-believers-church-hawassa</guid>
			<description><![CDATA[<div class="feed-description"><p><img src="https://localhost/hfgcc/hfgc/images/60218955_112910756598026_6996244344973819904_n.jpg" /></p><p class="p1"><span class="s1">ሀዋሳ ሙሉ ወንጌል አማኞች አጥቢያ ቤተክርስቲያን ጅማሬ የሁለት ክስተቶች ድምር ውጤት ነው ተብሎ ይታመናል። ዋነኛው ከሀዋሳ በ44 ኪሜ ላይ በምትገኝ በይርጋ ዓለም ከተማ የነበረችው የሙሉ ወንጌል አማኞች አጥቢያ ቤተክርቲያን ላይ በ1971 ዓ.ም የደረሰው ስደት ነበር፡፡ በዚህ ስደት የቤተ ክርስቲያንዋ ወንጌላውያን ( እንደ መንጋው መሪዎች ሆነው ያገለግሉም የነበሩ) እና ሌሎችም ወንድሞችና እህቶች በጊዜው በነበረው ሶሻሊስት/ ኮሚዩኒስት መንግስት ወደ ወኅኒ ሲጣሉ በከተማው ከነበሩት የቤተክርስቲያን አባላት መካከል ጥቂት የማይባሉ ወደ ሀዋሳ መፍለስ ግድ ሆነባቸው። በሌላ በኩል ደግሞ ቀደም ሲልም ጀምሮ በሥራና በሌሎች ምክንያቶች ከተለያዩ የሀገሪቱ ክፍሎች ወደ ሀዋሳ ከተማ የመጡ የሙሉ ወንጌል አማኞች ቤተ ክርስቲያን አባላት ነበሩ። በነዚህ ሁለት ምክንያቶች ወደ ሀዋሳ የመጡ ወገኖች ለሀዋሳ ሙሉ ወንጌል አማኞች አጥቢያ ቤተክርስቲያን ጅማሬ ምክንያት እንደሆኑ ይነገራል።</span></p>
<p class="p1"><span class="s1">እነዚህም ቅዱሳን በትናንሽ ቁጥር በየመኖሪያ ቤቶች በስውር እየተሰበሰቡ መጽሐፍ ቅዱስን ሲያጠኑና ሲጸልዩ አንዳንዴም በሌሎች አብያተ ክርስቲያናት በጋራ ሲያመልኩ ቆይተው በ1978 መጨረሻ ገደማ በወኅኒ የነበሩ አገልጋዮችና ሌሎች ወገኖች ከእስር ሲፈቱ ሁኔታዎች ተለውጠው ከቀድሞው ይልቅ የተደራጀ ህብረት ተመስርቶ በተለያዩ ቦታዎች መንፈሳዊ ፕሮግራሞች መደረግ ጀመሩ። የወንጌል ስርጭትም ተጠናክሮ ቀጠለ። የሚድኑትም እየተጨመሩ በዙ። በመጨረሻም በግንቦት 13 ቀን 1981 ዓ.ም የሀዋሳ ሙሉ ወንጌል አማኞች ቤተክርስቲያን ራስዋን የቻለች አጥቢያ ሆና ተመሰረተች፤ በተመሰረተችም በዓመቱ በ1982 ዓ.ም የቤተእምነቱ ማለትም የኢትዮጵያ ሙሉ ወንጌል አማኞች ቤተክርስቲያን አባል ሆነች። ቤተክርስቲያንዋ በህቡእ የተደራጀች በመሆንዋ የራስዋ መሰብሰቢያ ህንጻ አልነበራትምና በሀዋሳ የሕይወት ብርሃን ቤተክርስቲያን ግቢ ውስጥ አንድ ክፍል ተፈቅዶላት በሳምንት አንድ ቀን ፕሮግራም ይደረግ ነበር። ይህም ሁኔታ ዘላቂ ሆኖ ባለመገኘቱ በ1983 ዓ.ም አንድ ሙሉ ግቢ በኪራይ ተገኝቶ የተለያዩ መደበኛ ፕሮግራሞች መካሄድ ጀመሩ። በ1986 ዓ.ም ለቤተክርስቲያንዋ ከመንግስት በተፈቀደ ቦታ (በአሁኑ የሀዋሳ ሙሉ ወንጌል አማኞች አጥቢያ ቤተክርስቲያን ግቢ ውስጥ) የመጀመሪያው የቤተክርስቲያንዋ መሰብሰቢያ መጠለያ ተሰርቶ መደበኛ አምልኮ መካሄድ ተጀመረ</span> </p>
<p class="p1"><span class="s1">ከዚህ በላይ ከተጠቀሰው አጠቃላይ ሁኔታ በመነሳት ቤተክርስቲያኒቷ ራስዋን የቻለች አጥቢያ ሆና ከተመሰረተችበት 1981 ዓ.ም. ጀምሮ ባሉት ዓመታት ውስጥ ከሀዋሳ ከተማ ውጭም ጭምር አገልጋዮችን  በመላክ በየቦታው ያደራጀቻቸውን ጨምሮ እስከ 2012 ዓ.ም በ262 አጥቢያዎች የተደራጀች ቤተክርስቲያን ሆናለች። በአጠቃላይ የአጥቢያይቱ ጅማሮና እድገት ስንመለከት በስደት ዘመን ተወልዳ በመከራ እሳት ውስጥ አልፋ በእግዚአብሔር ኃይልና ቸርነት አሁን ላለችበት ደረጃ የበቃች ጠንካራ ቤተክርስቲያን መሆንዋን እንገነዘባለን።</span></p>
<p class="p1"><span class="s1">በአሁኑ ወቅት በቤተክርስቲያንዋ ውስጥ 15 የሚደርሱ የሙሉ ጊዜ አገልጋዮች፣ 16 የሚደርሱ የአገልግሎት ዘርፎች ይገኛሉ። ቤተክርስቲያንዋ በሩቅ ወንጌል የሚሽነሪ አገልግሎት 55 የሚያህሉ አገልጋዮችን በተለያዩ የሀገሪቱ ክፍሎች በማሰማራት የወንጌሉን ስራ በመስራት ላይ ትገኛለች። በሌላ በኩል የአካባቢውን ማህበረሰብ ለመደገፍ ታስቦ በሀዋሳ ከተማ የአንደኛ ደረጃ ትምህርት ቤት (ከ1-8 ክፍል) በመክፈት የቀለም ትምህርት በመስጠት ላይ ትገኛለች።</span></p></div>]]></description>
			<category>Featured</category>
			<category>Full Gospel Believers' Church, Hawassa</category>
			<pubDate>Wed, 18 Dec 2019 23:04:21 +0000</pubDate>
		</item>
	</channel>
</rss>
